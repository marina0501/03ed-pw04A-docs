==================================
** Conclusioni**
==================================

Il Master che si è concluso mi ha consentito di conoscere  il mondo Open Source  acquisendo consapevolezza su strumenti e  tematiche ad esso connesso. 
Ho imparato che il punto di partenza di ogni trasformazione digitale deve partire sempre  dall'analisi dei processi e che qualsiasi cambiamento, 
perchè possa funzionare, deve essere introdotto curando nei dettagli la comunicazione e la formazione delle persone coinvolte. 
Ogni processo di cambiamento  implica  resistenze che vanno gestite attingendo anche all'intelligenza emotiva che si può imparare. 
Il project work si è delineato in questi mesi come un percorso. Partendo dall'analisi dell’ambiente esterno ed interno della mia organizzazione specifica, 
dei principali processi amministrativi gestiti, arrivando alla scelta di un processo specifico da approfondire e migliorare puntando alla dematerializzazione e 
all'applicazione degli strumenti appresi come la Swot Analisis, per individuare i punti di forza/debolezza di un progetto,  il Model Canvas, per visualizzare il 
modello di Business, il Gantt, per organizzare il progetto in modo strutturato; e infine le suite Bizagi e Bonita che con  peculiarità diverse consentono di disegnare 
e plasmare un processo. 
L'ambito di azione del project work si è prestato ad affrontare il tema  degli open data, dati pubblici raccolti nell’ambito dell’azione delle PA, che devono essere messi 
a disposizione della comunità per incentivare la partecipazione alla gestione della cosa pubblica.
Il corso si è svolto quasi esclusivamente in webinar e in mesi particolarmente difficili per la pandemia che ha condizionato e ridefinito il nostro vivere quotidiano.
Questo appuntamento settimanale  mi ha permesso di imparare cose nuove che spero quanto prima di poter riversare nel mio lavoro quotidiano e mi ha consentito di focalizzare 
la mia attenzione almeno in parte lontano da questa fase angosciosa che noi tutti stiamo vivendo.

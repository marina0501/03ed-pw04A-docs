=================
Costi di progetto
=================

Pur essendo state inserite nel gannt le risorse alle quali può essere attribuito il valore di costo orario, non è stata condotta l’analisi sui costi di progetto poiché alcuni costi sono difficilmente definibili e perché non è stata ancora valutata l’effettiva quantità di tempo necessario allo sviluppo e l’attività, descritta nel Gannt in giorni lavorativi. L’attività descritta è svolta al di fuori della normale attività lavorativa: per tale motivo non è stata ancora considerata una media oraria giornaliera di impegno lavorativo del referente e pertanto risulta impossibile calcolare un valore economico.  Essendo un progetto unico l’analisi dei costi dovrà essere sviluppata secondo il metodo di valutazione dei costi di commessa, per cui il costo vale per la singola attività essendo un progetto di sviluppo software
Tipologie di costi:

Costi diretti
===============

Si comprendono i costi per le ore lavorative del referente master del progetto, del responsabile dell’ufficio acquisti e delle addette dell’ufficio acquisti, i costi dello sviluppo software, Per i valori dei costi orari saranno richieste all’Ufficio Organizzazione Risorse umane della città le tabelle con i costi orari dei dipendenti comunali che variano, oltre che per il livello funzionale anche nei livelli di progressione orizzontale dipendente dall’anzianità di servizio, sarà pertanto calcolato un costo orario medio sul livello funzionale.

Costi indiretti 
===============

Si comprendono i costi per la partecipazione al progetto dei componenti del team – manager, discenti, del Responsabili amministrativi dell’ente, ed i costi per le risorse HW e SW impiegate nell’analisi, sviluppo e messa in produzione del sw.

Deve essere valutata l’attribuzione dei costi del Referente tecnico – Tutor, in quanto difficilmente inseribile in un CAP che si origina dai valori dei costi di gestione della Città di Torino. 

I costi per le risorse HW e SW riguardanti la gestione dell’applicativo saranno considerati come costi indiretti poiché dovranno essere valutate all’interno del costo complessivo sostenuto dalla città per gestione e mantenimento del proprio sistema informatico.

Per l’analisi dei costi delle risorse HW, poiché il sistema informativo comunale è gestito utilizzando risorse fornite da CSI Piemonte nell’ambito di un contratto di convenzione sottoscritta da Comune di Torino e consorzio, è stato utilizzato uno strumento per la valutazione economica per acquisizione di risorse in cloud accessibili nell’ambiente Nivola, cloud open source CSI per la pubblica amministrazione (https://www.nivolapiemonte.it/) mentre si è scelto di non compiere attività di richiesta preventivi a soggetti privati esterni (es. Aruba, TIM Digital Store, Amazon AWS).

Il percorso seguito è stato suggerito da referente tecnico CSI contattato per la valutazione del costo delle risorse: la valutazione prodotta dal Configuratore Nivola è immediata e permette di scegliere il volume di servizio a cui si è interessati salvo dover poi richiedere valutazione ufficiale da parte del consorzio. Di seguito immagine con l’esito della compilazione del form per la configurazione delle risorse necessarie e il calcolo del costo di € 35 circa. 
(Configuratore-NIVOLA-preventivo-201004-pag3.pdf - https://github.com/Master-MSL/03ed-pw04A-docs/blob/main/doc/PWeducativi/allegatiEDU/Configuratore-NIVOLA-preventivo-201004-pag3.pdf)


#########################
Obiettivi di fondo del pw
#########################
Si possono individuare alcuni obiettivi operativi principali perseguibili con la realizzazione del pw: la mission del pw è rivolta all'acquisizione di un superiore livello di efficienza ed efficacia nella gestione del patrimonio complessivo degli oggetti di arredamento scolastici per mezzo della nuova modalità di gestione informatizzata; tale strumento permetterà una maggior conoscenza del patrimonio e di conseguenza maggior efficienza nella gestione in tutti i suoi ambiti.
Se quello citato è l'obiettivo principale, intorno ad esso possono essere individuati ulteriori obiettivi su cui costruire il pw:
    • dal punto di vista del cliente (cioè le scuole) ci si può attendere il miglioramento della relazione e del servizio offerto;
    • dal punto di vista dell’uffico la possibilità di migliorare la qualità e la velocità delle istruttorie costruendo una banca dati dove le informaizoni relative a forniture o richieste degli anni precedenti suano facilmente estraibili ed utilizzabili ai fini della valutazione della richiesta;
    • la costruzione di un'applicazione e di un archivio su server faciliterà le relazioni interne alla Divisione e la collaborazione dell'ufficio con altri uffici dei Servizi Educativi che si occupano delle strutture in ambito economale, della gestione del patrimonio edilizio e della gestione di bilancio; 
    • grazie all'applicazione sviluppata, le funzioni svolte nell'ufficio in modalità prevalentemente autonoma e scollegata dalle attività degli altri uffici della Divisione o del Servizio, potrebbero essere arricchite di componenti utili alla migliore integrazione del processo all'interno del sistema organizzativo dei Servizi Educativi della città.
Per la miglior individuazione degli obiettivi del progetto è stata condotta la riflessione finalizzata alla compilazione del Business Model Canvas dell’attività di fornitura arredi: la dedazione dello scheda è avvenuta a progetto avviato in quanto tale strumento è uno degli argomenti sviluppati con il procedere del programma didattico del master. Questo strumento, definito soprattutto per un modello di business finalizzato a creare valore e ricavi, ha permesso di identificare e definire in modo più chiaro rilevanza, ruoli e relazioni degli elementi costitutivi di processo nell’ambito dell’ente.
Il documento prodotto acquisendo il modulo compilabile e la guida alla compilazione presenti sul sito https://www.businessmodelcanvas.it/ evidenzia anche elementi non citati in questa scheda, considerati meno rilevanti per il processo e tuttavia presenti nel procedimento (es le relazioni e i canali) PW4A_RIGOTTI-arredi-canvas.pdf - https://github.com/Master-MSL/03ed-pw04A-docs/blob/main/doc/PWeducativi/allegatiEDU/PW4A_RIGOTTI-arredi-canvas.pdf
